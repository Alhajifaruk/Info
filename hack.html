<!DOCTYPE html>
<html lang="en">
<head>
    <meta charset="UTF-8">
    <title>Yadda zaka kare kanka daga hackers </title>
</head>
<body style="font-family:serif; color:red">
    <p style="color:blue; letter-spacing:1px; font-family:Monaco;">
    Yadda Za Ka Kare Kanka Daga Masu kwacen Facebook Da WhatsApp*</p>
  

<p>A kwanan nan kwacen shafin sa da zumunta na Facebook da WhatsApp, wanda a turance ake kira ‘Hacking’ ya zama ruwan dare, mafi yawan mutane sun rasa ta yaya hakan yake faruwa.</p> 

<p>To yanzu zanyi bayani akan yadda mutum zai kare kansa da fada wa tarkon wadannan masu kutsen. Bari mu fara da Whatsapp, wanda mutane daya wa suke mamakin wasu mutanen kuma suke ganin kamar ba zai yiyu a kwace shi ba, saboda lambar waya kadai ake amfani da shi wajen budewa kuma mafi yawan mutane basu damu da yin hira ‘chatting’ da mutanen da basu san su ba a WhatsApp din. </p>

<p>Duk da cewa yanzu an fara ganin zahiri cewa ana iya ‘Hacking’ din WhatsApp din, kuma wasu ma an musu, to wane mataki ya kamata a dauka dan ganin an dakile faruwar hakan nan gaba?</p>
<p>Hanya mafi sauki da zaka bi don dakile yi maka kutse a WhatsApp dinka shi ne, ka shiga ‘SETTING ‘ a cikin WhatsApp din naka, sai ka shiga ‘TWO STEP VERIFICATION’ ka saka shi.</p>

<p style="color:blue; letter-spacing:1px; font-family:monaco;">*Yaya ake saka two step-verification a WhatsApp?*</p>

<p>Idan ka shiga ‘settings’ ka duba ‘account settings’ a ciki za ka ga ‘Two Step berification’ sai ka shiga ka saka abin da suka tambaya, sannan kuma za su bukaci ka saka Email dinka domin toshe duk wani yunkuri na yi maka kutse a WhatsApp dinka.</p>

<p style="color:blue; letter-spacing:1px; font-family:monaco;">*TA YAYA ZA KA KARE KANKA DAGA MASU kWACE SHAFIN FACEBOOK?*</p>
<p>
Mafi yawan mutane idan sun bude shafi a Facebook ba sa la’akari da seta wasu abubuwan, musamman wadanda suka shafi layin tsaro kamar boye wasu muhimman sirruka game da mutum kansa.
wasu daga cikin mutane idan sun bude shafin Facebook, sukan yi amfani da makullan sirri mafi sauki ta yadda ba za su taba mantawa ba, mafi rinjaye daga cikin su, suna amfani da lambobin wayar su lambar kuma wanda suka riga suka yi rijista wajen bude shafin Facebook din dashi.</p></br>
<b>*Shin laifi ne amfani da lambar waya a matsayin makullin sirri ‘password’?*</b></p></br>

 A’a ba laifi ba ne amma akwai bukatar boye lambar wayar daga masu bude ko bincika shafin ‘profile’ din mutane don ganin sirrukansu ko samun lambobin su.
Yana da matukar muhimmanci mu san cewa masu kutse cikin shafin mutane na Facebook, mafi yawa daga cikin su ta hanya mafi sauki suke iya shiga, shi ne rashin tsaro da kuma rashin ba da muhimmancin da muke yi wa shafin na Facebook. Daga mun fara amfani da shafin muna ‘chatting’ shikenan bamu damu da kulawa ba.

Abubuwan da ya kamata mu kiyaye sun hada da boye sirrukan mu masu muhimmanci irin su lambar waya, Email, shekarun haihuwa (Date of Birth) da sauransu, kuma muke yawan kara saka masa tsaro musamman akwai abubuwan da ake kira code generator, two factors authentication dasauransu.

Ya kamata kuma kasan ‘where you’re logged in’ ko da za ka sayar da wayar ka to ka tabbatar ka sauke shafinka na Facebook daga cikin wayar. Wato za ka yi log out kenan. Sannan yana da kyau idan za ka canza waya ka goge dukkan abin da ke kan wayar ta hanyar shiga setting na kan wayar, sai ka shiga ‘factory data reset’.

Mutane da dama suna yawan kuka da yadda ake kwace musu shafinsu na Facebook, alhali shafin yana da muhimmanci a wurin su, wasu na da abokai makusanta da wadanda ke nesa, kamar kasashen waje, kuma ta wannan sahar Facebook din ce kadai suke haduwa, wasu kuwa sun shahara da shafinsu na Facebook din, ma’ana suna da mabiya da yawa wanda lalacewar shafin kan iya haifar musu da matsala ta rashin dawo da wasu cikin mabiyan nasu, ko wani al’amari na siyasa ko kasuwanci da suke tallatawa ta shafin nasu na Facebook.

Sau da yawan lokuta mutane sukan bude shafin Facebook haka kawai ba tare da bin matakai na Facebook din ba, daga sun bude shafin Facebook din, sukan fara amfani da shi ne kai tsaye ba tare da tunanin seta wasu abubuwa da zai saukaka musu amfani da Facebook din ba, ko kuma kakaba wa shafin tsaro mai yawa domin kiyaye lafiyar shafin Facebook din daga baragurbin mafarauta (Hackers) ba.
Daga lokacin da mutum ya bar shafinsa na Facebook haka kawai ba tare da tsaro ba, ta hanya mai sauki za’a iya kutsawa a bata masa shafin nasa, ko a maka kwacen shafin Facebook gabadaya, sai dai ka ga ana saka abubuwa a shafin naka kai kuma baka sani b, ko kuma ka ga an tura rokon kudi a wajen jama’a har da wadanda kake jin kunya da ganin girmansu.

Lokacin da aka kwace wa mutum shafinsa na Facebook, abu na farko da suke yi shi ne canza wa mutum makullin sirri ‘password’ sannan su shiga su canza duk wata hanya ko kafar da za a iya bi don dawo da shafin, bayan nan sai su goge duk wani rubutu ko hoto da ke cikin shafin Facebook din (amma idan sun ga dama, domin ba kowane a cikinsu ke yin hakan ba), canza wa mutum hoton dake akan ‘Profile’ dinsa shi ne abu na karshe da suke bayan sun canza wa mutum suna.

Wannan kuwa yakan ba da wahala sosai wajen dawo da shafin Facebook di. Ko da an yi nasarar kwato shafin naka, to wasu abubuwan ma basa dawowa, sai dai daga karshe ka ji mutum yana cewa ba ya jin dadin shafin nasa na Facebook din.
</p></br>
*YADDA ZAKA GANE KO WANI YANA AMFANI DA SHAFINKA NA FACEBOOK*
</p></br>
A takaice idan kana so kasan ko kuma yadda za ka gane idan wani yana amfani da shafinka na Facebook ba tare da sanin ka ba, to hakan yana faruwa ne, sakamakon mafi yawan lokuta mutane sukan sayar da wayoyin su ba tare da sun cire shafinsu na Facebook daga kan wayar ba. Wasu matsaloli suna iya biyo bayan hakan, kamar wanda ya sayi wayar ya ci gaba da amfani da shafin naka na Facebook, ya yi ta ‘Posting’ din duk abin da ya ga dama a ciki. Idan hakan ko makamanciyar hakan ta faru, ga yadda za a warware matsalar cikin sauki.

Idan aka shiga ‘Settings’ za a ga ‘Security and Login’ a cikin sa akwai ‘where you’re Logged In’ a ciki za ka ga dukkan wayoyin ko ‘debice’ din da ake amfani da shafin naka na Facebook, sai ka shiga ‘Log Out of All session’ shikenan ka cire duk wani ‘debice’ din da ke amfani da shafin naka na Facebook.
</p></br>
<b>*YADDA ZAKA DAKATAR DA YIN TAGGING DINKA A FACEBOOK*</b></p></br>

Mutane da dama suna koka wa a kan yadda mutane suke yawan ‘tagging’ din su a duk wani rubutu ko hoto da ake son isar da shi ga al’umma, kyakkyawa ko mummuna, wanda kuma shi wanda ake ‘tagging’ din nasa ba shi da bukatar hakan.
Tagging shi ne wani ya yi rubutu a shafinsa na Facebook, sai ya makala wasu daga cikin abokansa na Facebook din. Mafi yawan mutane basa son hakan, saboda bambamcin ra’ayi. Mutane daya wa sun rasa yadda za a yi su dakile hakan.
Hanya ma fi sauki da za ka iya magance wannan matsalar shi ne, idan ka shiga ‘Settings’ za ka ga ‘Timeline’ and ‘Tagging’ a ciki za ka ga abubuwa kamar haka:
-Timeline
-Tagging
-Review
TIMELINE

1. Who can post on my timeline?
Ma’ana, waye ka yarda idan ya yi Posting ya hau shafinka na Facebook?
A ciki za a baka zabi guda biyu:
-Friends (Abokai)
-Only Me (Ni kadai)
Sai ka zabi daya daga cikin biyun.

2. Who can see what other post on my timeline?
Ma’ana, waye ka yarda ya kalli rubutun da wani ya makala shafinka na Facebook?
Shima idan ka shiga akwai zabi kamar guda biyar wadanda za ka zabi daya daga cikin su.
-Eberyone (kowa da kowa)
-Friends of my friends (abokan abokaina (matual friends)
-Friends (abokai)
-Friends edcept (abokai in banda…)
-Only me (ni kadai)
Sai ka zabi guda daya daga cikinsu.

3. Allow others to share your post to their story?
Ma’ana, ka ba da dama ga wasu su kai rubutunka zuwa akwatin labarinsu?
Shi kuma zabi biyu ake bayarwa:
-On (ka bada damar a kai rubutun naka)
-Off (baka bada damar a kai rubutun ba).

*TAGGING*

1. Who can see posts that you’re tagged in on your timeline?
Ma’ana, waye zai iya ganin rubutun da wani ya makala a shafinka na Facebook?
A ciki za su baka zabi guda shida (6)
*Everyone (kowa da kowa)
*Friends of my friends (abokan abokaina (matual friends)
*Friends (abokai)
*Friends edcept (abokai in banda…)
*Specific friends (abokai na musamman)
*Only me (ni kadai)
Sai ka zabi wanda kake so a cikin su.

*REVIEW*

1. Review tags that people add to your posts before the tag appear on Facebook?
Ma’ana, ka duba rubutunka ko hoto da wasu suke so su dauka daga shafinka, su makala a shafinsu na Facebook?
Shi ma zabi biyu yake dashi:
*On (ka yarda)
*Off (baka yarda ba)
Sai ka zaba.
2. Review posts that you’re tagged in before the post appear on your timeline?
Ma’ana, ka duba rubutun da wani ya makala a shafinka na Facebook, kafin ya bayyana a shafinka na Facebook?
Shima zabin biyu ne
*On (ka yarda)
*Off (baka yarda ba).
To idan ka zabi baka yarda ba, duk lokacin wani ya makala rubutunsa a shafinka na Facebook, ba zai hau shafinka na Facebook kai tsaye ba, sai Facebook din ya sanar dakai. Zai baka zabi ‘approbe’ ko ‘ignore’. Wato idan ka yarda sai ka yi approbed, idan kuma baka bukata sai ka yi ignored.

<p style="color:blue; letter-spacing:1px; font-family:Monaco;">YADDA ZAKA KA KUNNA TWO FACTOR AUTHENTICATOR</p>
<ol>
<li>Ka shiga SETTING</li>
<li> Password and Security</li>
<li>Danna use two factor authenticator</li> 
<li>Saka password dinka domin tabbatarwa Kaine Mai account din</li>
<li>Zabi lambar karbar sako daga nan sai tabbatar da ita.</li>
</p>

</body>
</html>